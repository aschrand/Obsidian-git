---
created: 2023-02-08T10:47:37 (UTC +01:00)
tags: [BA, EA]
source: 
author: ICTU
type: artikel
---


> [!abstract]
> Previewing Swot_analyse.pdf

---
**Wat is het?**   

Met een SWOT-analyse bepaal je intern binnen een organisatie/project wat de sterktes en zwaktes zijn en extern wat de kansen en bedreigingen zijn.    SWOT staat voor: STRENGTHS, WEAKNESSES, OPPORTUNITIES en THREATS. In het Nederlands ook wel Sterkte-Zwakteanalyse genoemd.    Een SWOT-analyse geeft een goed beeld waar een organisatie zich bevindt ten opzichte van haar omgeving.    

**Wanneer gebruik je het?**   
De SWOT-analyse kan voor diverse doeleinden worden gebruikt:    
•       het bepalen of verfijnen van de strategie  
•       het nemen van beslissingen  
•       bij het creëren van een aanbeveling tijdens een haalbaarheidsstudie/onderzoek  
•       planning  
•       marketing  
•       concurrentiebeoordeling  
•       organisatieontwikkeling  
•       productontwikkeling  
•       onderzoek en teambuilding  
•       op individueel niveau ter voorbereiding van sollicitatiegesprekken en persoonlijke ontwikkelingsplannen.  

**Hoe werkt het?**   
**Stap 1**   
Bepaal eerst wat het onderwerp van de SWOT-analyse is. Dit is nodig om de interne en externe analyses te kunnen afbakenen.  

**Stap 2**   
Bepaal de kansen en de bedreigingen die zich voordoen voor het behalen van de beoogde doelstellingen. Deze analyse is gericht op de externe omgeving.    
Als kansen worden gezien de mogelijkheden die zich voordoen voor de organisatie of het project.   Bedreigingen kunnen mogelijke blokkades vanuit de omgeving zijn die de organisatie/het project negatief kunnen beïnvloeden.   
Voor het beantwoorden van de vragen kunnen de volgende zaken van invloed zijn:   
•       technologische ontwikkelingen  
•       beleidsmatige ontwikkelingen  
•       politiek-juridische ontwikkelingen.   
Als hulpmiddel kan hiervoor een  [[PESTLE analyse]]   worden uitgevoerd.     

**Stap 3**   
Bepaal de sterktes en de zwaktes van de organisatie. Deze analyses zijn gericht op de interne organisatie.    Sterke punten van een project of organisatie zijn punten die kunnen bijdragen aan het realiseren van de beoogde doelstellingen.    
Het is bij het formuleren van de sterke punten van belang deze vanuit zowel een intern perspectief als het oogpunt van de klant, afnemer en omgeving te benaderen.    
Zwakke punten van een project of organisatie zijn die punten die een negatief effect kunnen hebben bij het realiseren van de beoogde doelstellingen.    

**Stap 4**   
Maak een opsomming van de sterktes, zwaktes, kansen en bedreigingen. Vermijd lange lijsten.
Noteer alleen de meeste doorslaggevende SWOT punten. Rangschik ze op basis van belang. Maak eventueel een top 3 of top vijf.    
De SWOT-analyse wordt visueel in vier kwadranten weergegeven:   
![[Pasted image 20230208105552.png]]

**Stap 5**   
Maak een confrontatiematrix.  

**Aandachtspunten**   
De analyse kan erg confronterend zijn en veel discussie leveren. Laat vooral de deelnemers zelf oordelen en de punten aangeven.

Volgende stap: [[Confrontatiematrix]]