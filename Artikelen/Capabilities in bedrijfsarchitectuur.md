---
title: Capabilities in bedrijfsarchitectuur
type: artikel
updated: 2021-03-02 14:07:40Z
created: 2021-01-20 11:57:57Z
tags:
  - EA
---
Op het niveau van de strategie biedt de capability een manier om uit te drukken wat de organisatie moet kunnen, eventueel op verschillende ontwikkelingsniveaus. Dit wordt gekoppeld aan de elementen of bouwstenen vanuit aspecten van de organisatie. Zo ontstaat een belangrijk hulpmiddel bij het plannen en monitoren van veranderingen voor het realiseren van de strategie.  Omgekeerd kunnen ook de capabilities en het niveau waarop deze beschikbaar zijn gebruikt worden voor het vormgeven van de strategie. Een bijzondere vorm daarvan is de 'core capability' of 'onderscheidende kwaliteit' die specifieke voordelen biedt ten opzichte van de concurrentie. Hierbij is de vraag of het model van de capabilities volledig en intern consistent moet zijn om het doel van afstemming te bereiken. Het is ook handig wanneer je dingen uit een andere dimensie (zoals compliance aan Sarbanes-Oxley, het vermogen om te innoveren, enzovoorts) naar boven kunt tillen zonder je druk te maken over de precieze ordening en het vermijden van overlap. Specifiek aangeven wat je met de capability wilt bereiken en eventuele niveaus van ontwikkeling zijn belangrijker. Dat biedt kansen om tot oplossingen te komen in het nu, terwijl de eindsituatie (if any) nog niet uitgewerkt kan worden in afwachting van technologische en sociale innovaties. 

Op het niveau van de inrichting biedt een capability map een volledig en consistent hiërarchisch overzicht wat een organisatie kan doen. Hierin kunnen gewenste ontwikkelingen en knelpunten zichtbaar gemaakt worden, zonder de details van de inrichting (processen, systemen, enzovoorts) al uit te werken. De praktische voorbeelden die vanuit deze denkrichting gegeven worden komen zeer sterk overeen met het bedrijfsfunctiemodel uit onze (infrastructurele) benadering.  

Hiernaast worden capabilities voor aspecten of onderdelen gebruikt zoals IT-capabilities (voor het vermogen om IT in te zetten en te veranderen) en Architecture Capabilities (voor de architectuurfunctie). In feite is dit vergelijkbaar, maar dan voor één aspect of onderdeel van de organisatie.

Zie [[Business Architecture Management]] voor uitwerking.