---
created: 2023-02-01T15:21:43 (UTC +01:00)
tags: [ea]
source: https://zakelijk.infonu.nl/management/179944-informatiegestuurd-werken-hoe-zet-je-het-effectief-in.html
author: 
type: definitie
---

# Informatiegestuurd werken: hoe zet je het effectief in? | Zakelijk: Management

> [!abstract]
> Informatiegestuurd werken is een breed begrip dat erop neerkomt, dat organisaties data inzetten om de primaire processen van een organisatie beter te laten verlopen

---
**Informatiegestuurd werken is een breed begrip dat erop neerkomt, dat organisaties data inzetten om de primaire processen van een organisatie, kortweg de business, beter en effectiever te laten verlopen. Informatiegestuurd werken is een vorm van Business Intelligence waarbij op basis van (big) data weloverwogen besluiten en beleid kunnen worden gemaakt die de dienstverlening en bedrijfsvoering van een organisatie substantieel kunnen verbeteren. Door een gerichte inzet van de inzichten uit data kan onder meer efficiÃ«nter worden gewerkt, een groot voordeel. Maar er zijn ook valkuilen te noemen.** Informatiegestuurd werken is een uitvoering van [Business Intelligence](https://zakelijk.infonu.nl/management/41463-business-intelligence.html "Business intelligence"). Business Intelligence (BI) is in brede zin een managementfilosofie en manier van werken binnen organisaties en in enge zin een informatiesysteem. BI kan ervoor zorgen dat de bedrijfsvoering en dienstverlening van organisaties substantieel verbeteren. Door data te analyseren en beschikbaar te maken voor organisaties kunnen beleid en besluiten gebaseerd worden op actuele feiten en diepgravende analyses van datatrends en patronen. Binnen de overheid spreekt men vaak van informatiegestuurd werken in plaats van business intelligence. In een onderzoek door TNO uit 2010 voor de gemeente Amsterdam wordt bijvoorbeeld gesproken over Informatiegestuurd handhaven als vorm van informatiegestuurd werken.
