---
created: 2023-01-26T16:22:50 (UTC +01:00)
tags: [blog]
source: https://www.frankwatching.com/archive/2020/05/05/pakkende-inleiding-schrijven-blog-artikel/
author: Stefan van de Wetering
type: artikel
---

# Pakkende inleiding voor je blog schrijven: 4 slimme formules

> [!abstract]
> Heb je moeite om een pakkende inleiding voor je blog of artikel te schrijven? Dit artikel deelt vier technieken die je meteen kunt toepassen.

---
## 1\. P&O

We beginnen simpel: P&O staat voor **P**robleem en **O**plossing. Met deze inleiding laat je de lezer snel weten dat hij of zij op de juiste plaats is om de oplossing te vinden voor een bepaald vraagstuk zonder al te veel poespas.

Deze inleiding bestaat uit twee zinnen: een vraag waarin het probleem van de lezer wordt blootgelegd en vervolgens de oplossing. Voor dit artikel zou de inleiding er bijvoorbeeld zo uitzien:

‘Heb je moeite om een pakkende inleiding voor je blogartikel te schrijven? In dit artikel deel ik vier slimme technieken die je meteen kunt toepassen!’

## 2\. De KTO-techniek

KTO staat voor **K**ern, **T**oelichting en **O**nderbouwing. Ik leerde deze term kennen in de online cursus [6 schrijftechnieken voor meer succes](https://www.frankwatching.com/academy/online-cursus/online-teksten-schrijven/). De techniek is toe te passen om een structuur te maken voor een gehele webtekst of voor een klein onderdeel daarvan – zoals de inleiding.

Eigenlijk is het heel simpel.

1.  **Kern:** in de eerste zin van de inleiding vertel je wat de lezer in dit artikel gaat leren of ontdekken.
2.  **Toelichting:** daarna geef je deze kernzin wat meer handen en voeten en wijd je in één of twee zinnen wat meer uit.
3.  **Onderbouwing:** tot slot onderbouw je waarom de lezer jou kan vertrouwen.

Als ik de introductie van dit artikel volgens de KTO-techniek zou schrijven, zou dat er zo uitzien:

‘In dit artikel leer je een pakkende inleiding voor jouw blogartikelen te schrijven. Ik deel vier van mijn favoriete technieken, leg ze allemaal beknopt uit en geef bij elke techniek een praktisch voorbeeld. Als SEO-specialist heb ik al honderden blogartikelen geschreven en gebruik ik deze technieken dagelijks!’

Lees ook: [Hoe je sappige content over een saai onderwerp schrijft \[13 tips\]](https://www.frankwatching.com/archive/2022/03/03/content-tips-schrijven-saai-onderwerp/)

De oplettende lezer heeft het vast al door: dit is de techniek die ik gebruikt heb in dit artikel.

## 3\. De APP-formule

APP staat voor **A**lign, **P**resent en **P**roof. Ik ontdekte deze formule in [dit artikel](https://ahrefs.com/blog/blogging-tips/#section8) van Ahrefs. Deze techniek is een slimme manier om meteen duidelijk te maken wat de informatie uit je artikel de lezer in de praktijk kan opleveren.

Het werkt als volgt:

1.  **Align:** laat de lezer in één of twee zinnen weten dat je zijn of haar vraagstuk of probleem begrijpt.
2.  **Present:** in de volgende zin(nen) laat je de lezer weten dat jij de oplossing hebt gevonden en het in dit artikel met hem of haar gaat delen.
3.  **Proof:** tot slot laat je (door middel van een visual) het bewijs voor je claim zien.

Zo ziet dat er bijvoorbeeld in de praktijk uit:

![Voor het schrijven van een pakkende inleiding kun je de APP-inleiding gebruiken.](https://cdn.frankwatching.com/app/uploads/2020/04/APP-inleiding.jpg)

## 4\. De PAS-formule

PAS staat voor **P**roblem, **A**gitate en **S**olution. In een [eerder artikel op Frankwatching](https://www.frankwatching.com/archive/2019/04/23/converterende-copywriting-de-pas-formule/) werd al eens uitgebreid beschreven hoe je deze klassieke formule toe kunt passen op webteksten. Maar je kunt het ook gebruiken voor je inleiding.

Deze manier van inleiden speelt meer in op de emoties die spelen rondom het vraagstuk of probleem waar in jouw artikel antwoord op wordt gegeven.

Zo schrijf je een inleiding volgens de PAS-formule:

1.  **Problem:** in de eerste zin(nen) introduceer je een probleem waar de lezer gegarandeerd tegenaan loopt.
2.  **Agitate:** blaas het probleem in de volgende zin(nen) op en voeg er een emotionele lading aan toe. Maak het dramatisch!
3.  **Solution:** tot slot stel je de lezer gerust. Met de informatie uit dit artikel gaat de lezer zijn of haar haar probleem namelijk oplossen.

In de praktijk ziet dat er bijvoorbeeld zo uit:

‘Ben je het beu dat niemand jouw blogartikelen leest? Je typt je een ongeluk maar in Google Analytics zie je dat je berichten slechts enkele keren gelezen worden. Waar doe je het nog voor? Is het tijd om op te geven? Welnee! Het succes van een blogartikel wordt namelijk grotendeels bepaald door de inleiding. In dit artikel laat ik je zien hoe je van jouw blog een succes maakt!’

[[Veelgemaakte fouten bij webteksten]]