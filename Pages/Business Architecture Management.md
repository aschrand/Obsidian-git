---
title: Business Architecture Management
type: artikel
updated: 2021-03-02 14:07:40Z
created: 2021-01-20 11:57:57Z
tags:
  - EA
---

Capabilities in de benadering van 'Business Architecture Management' (Editors Daniel Simon & Christian Schmidt, Springer 2015)

Allereerst moet gezegd zijn dat het boek eigenlijk niet één benadering omvat, aangezien de hoofdstukken door verschillende auteurs zijn geschreven en niet altijd goed op elkaar aansluiten. Toch is geprobeerd zo goed mogelijk de benadering samen te vatten, waarbij het eerste hoofdstuk 'Introduction: Demystifying Business Architecture' geschreven door Daniel Simon de leidraad vormt.

Volgens het eerste hoofdstuk 'Introduction: Demystifying Business Architecture' kan Business Architecture uit drie hoofdonderdelen bestaan: Business Motivation, Business Model en Business Execution, zie onderstaande figuur. Om scoping discussies te vermijden is aangegeven dat niet alle drie de onderdelen noodzakelijk tot de Business Architecture gerekend hoeven worden. Dat is een goede keuze omdat zeker de Business Motivation (met onder meer de missie, visie, waarden, doelen en strategie) vaak als onderdeel van de strategie of het strategisch management gezien wordt. Het is duidelijk dat deze expliciet bekend moet zijn om de bedrijfsarchitectuur hier goed op te laten aansluiten. Zo is het ook weergegeven in onze resultatenpiramide en de methode voor Procesarchitectuur. De auteur Daniel Simon laat in het tweede hoofdstuk zien ook een voorstander te zijn van een architectuurbenadering in het strategieproces (Strategizing).

![](864ada0fab72424db1e1057c77c659d4.jpg)
Afhankelijk van het gekozen detailniveau kan ook het Business Model gezien worden als onderdeel van de strategie van een organisatie. Bij een iets meer gedetailleerde uitwerking omvat deze echter veel componenten die we ook in de bedrijfsarchitectuur zullen benoemen. Het boek sluit voor de beschrijving van het Business Model aan bij de benadering van Osterwalder en Pigneur (Business Model Generation, 2010). Overigens ligt in deze 'opstapeling' van benaderingen wel het risico van overdadige complexiteit en omvang van modellen op de loer, omdat het aantal te modelleren niveaus en componenten in de Business Architecture razendsnel uit de hand loopt en mogelijk ook veel dubbele informatie gaat bevatten.....

Het onderdeel Business Execution laat zich volgens de auteurs samenvatten door Business Capabilities, Business Capability Realization met daarnaast Incentives en Control. Business Capability Realization omvat daarbinnen Processes, Information, Organization, People, Resources en Culture. De onderstaande figuur uit het boek laat dit zien.

In hoofdstuk 1 van het boek worden capabilities als volgt omschreven:

"A Business Capability is an ability or capacity of the business to perform a particular kind of work and achieve a specific purpose. More specifically, it is an ability to execute certain activities (or pattern of...) and produces desired outcomes (e.g. product, service) by deploying specific resources and expertise and processing information through a defined series of steps in a dedicated organizational and cultural environment. Business capabilities encapsulate the elements used to actually realize the outcome and thus abstract from their realization or, say, configuration."

In het tweede deel van het boek ('Architecting the Business Capabilities') wordt het begrip Capability nader gedefinieerd in hoofdstuk 5 (auteur: Matthias Wissotzki). Er wordt op basis van literatuuronderzoek onderscheid gemaakt tussen meerdere soorten capabilities:

Dynamic capabilities: "How does an enterprise achieve and sustain competitive advantage....?" Hiermee worden de capabilities beschreven die gaan over het aanpassingsvermogen van de organisatie.
Business capabilities: "These capabilities allow an enterprise to combine resources, competences, information, processes, and their environments to deliver consistent value to its shareholders and customers. They describe what the business does and what it will need to do differently to achieve business goals..."
Core capabilities: "A subset of Business capabilities that represent the execution of core competencies for the purpose of providing either products or services. Core capabilities are supported by enabling (capabilities that are necessary but not sufficient) and supplemental(replaceable even though creating an added value) capabilities." De auteur legt hierbij nog uit dat er geen 'strategisch voordeel' aan verbonden hoeft te zijn, omdat dit het resultaat is van de succesvolle implementatie van de capability.
IT Capabilities: "...enable an enterprise to provide IT services both internally and externally." Opvallend want wanneer deze IT services ook extern geleverd worden dan zijn het toch zeker ook business en/of core capabilities?
De eerste (dynamic) en laatste categorie (IT) laten zien dat het gezichtspunt bepaalt welke capabilities zichtbaar worden ;-).

Capabilities worden geordend vastgelegd in een 'Capability Catalog'. Dat is een geordend overzicht van capabilities op meerdere hiërarchische niveaus. Hierin kunnen tevens andere relaties beschreven worden (informatie-, ondersteunings- en functionele relaties). De beschrijvende elementen van een capability zijn volgens de auteur: 'Information', 'Resources', 'Roles' and 'Activity / Task'. Daarnaast zijn er elementen van context, zoals 'business object' en 'management aspects' (?).

De auteur wijst erop dat 'capability', 'business function' en 'business process' vaak als synoniemen gebruikt worden en stelt voor deze begrippen zodanig te gebruiken dat capability op strategisch, business function op tactisch en business process op operationeel niveau gehanteerd wordt.... Een keuze die we hieronder verder niet zullen volgen.

NB Wat opvalt in de voorbeelden is dat er zelfstandig naamwoorden gebruikt worden en dat staat ook in de richtlijnen voor definitie van capabilities in dit boek. Het gaat wel steeds om zelfstandig naamwoorden die zijn afgeleid van een werkwoord. Anderen zoals Jeff Scott hanteren juist werkwoorden. Bij modellen van bedrijfsfuncties zien we ook beide mogelijkheden passeren en in het spraakgebruik is het zelfstandig naamwoord vaak dominant. Tegelijk levert dat het snelste verwarring op met (functioneel afgebakende) organisatieonderdelen.

Verder is in dit hoofdstuk nader uitgewerkt hoe een 'capability catalog' kan worden opgesteld via een gestructureerd proces. Dit neigt naar een sterke focus op het maken van modellen (en dus minder focus op de context en toepassing).

In hoofdstuk 6 'Using Capability Models for Strategic Alignment' (auteur: Wolfgang Keller) wordt opnieuw een definitie van 'Business Capability' gegeven:

"A business capability defines the organization's capacity to successfully perform a unique business activity. Capabilities:

are the building blocks of the business,
represent stable business functions,
are unique and independent from each other,
are abstracted from the organizational model,
capture the business interests."
Hieraan wordt toegevoegd dat nader wetenschappelijk onderzoek naar het verschil tussen bedrijfsfuncties en 'business capabilities' noodzakelijk is, maar dat dit ons niet mag beletten de voordelen van het werken met capabilities in bedrijfsarchitectuur te realiseren.

In de praktijk wordt het hoogste niveau capabilities vaak 'domains' genoemd en er kunnen tot wel 7 detailniveaus bestaan. Niveaus 1-3 zijn voor topmanagement om de architectuur te bepalen, de lagere niveaus spelen met name een rol bij het ontwerpen van de implementatie. Bij besluitvorming in organisaties wordt vaak aan de hand van een lijst of visualisatie van capabilities een inschatting gemaakt van de implementatie (in relatie tot de strategie, IT, etc.). Door 'heat mapping' wordt met kleuren aangegeven waar de aandacht op gevestigd moet worden (en waar niet).

In deel III 'Architecting Business Capability Realization' wordt besproken hoe cultuur en andere aspecten aangepast worden voor het realiseren van de strategie. Opvallend is dat hierbij het begrip capability niet wordt gebruikt in de hoofdstukken 7 (over cultuur) en 8 (een voorbeeld van Credit Suisse, hier wordt over een 'domain model met business functionalities' gesproken). Capabilities komen wel expliciet terug in hoofdstuk 9 ('actionable patterns' gekoppeld aan de maturity van capabilities) en hoofdstuk 10 (Change Program Design and Planning). Bij het opzetten van programma's wordt onder meer gebruik gemaakt van de afhankelijkheden tussen capabilities (aan de hand van bedrijfsobjecten) om tot een goede afbakening van projecten te komen.

Conclusie: De verschillende definities en benaderingen gaan ervan uit dat Business Capabilities gemodelleerd worden onafhankelijk van de concrete inrichting (hoewel het woord 'encapsulate' meer lijkt op 'insluiten', hetgeen meer in de richting van een werkproces conform onze holistische procesbenadering wijst). Een Business Capability kan daarom op verschillende manieren geïmplementeerd zijn of worden. Samen met de end-to-end-processen helpen de capabilities op een overzichtelijke manier de vertaling van strategie naar inrichting te maken, als basis voor het bepalen en plannen van veranderingen. Door beperkte aansluiting tussen de hoofdstukken ontstaat geen eenduidig beeld van capabilities en hoe je precies de vertaling naar het design van de inrichting(aspecten) moet maken.