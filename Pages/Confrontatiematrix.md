---
author: ICTU
source: [RijksAcademie voor Digitalisering en Informatisering Overheid: Op de site inloggen (trainingscatalogus.nl)](https://radio.trainingscatalogus.nl/login/index.php)
tags: [BA, EA]
type: artikel
---

# Wat is het?

De confrontatiematrix is een methode die je toepast nadat je een  [[SWOT analyse]]  hebt gemaakt. In de  [[SWOT analyse]] heb je de kansen, bedreigingen, sterktes en zwaktes geïdentificeerd. In de confrontatiematrix ga je deze conclusies tegen elkaar afzetten.    

# Wanneer gebruik je het?

De confrontatiematrix is de stap tussen de SWOT-analyse en het maken van een strategie.   

# Hoe werkt het?

Voor het invullen van een confrontatiematrix zijn er 4 eisen waar je rekening mee moet houden, namelijk:   
- de voortgang moet meetbaar zijn  
- de doelstellingen spreken elkaar niet tegen en zijn samenhangend 
- geef voorkeur aan doelstellingen: wanneer wil je wat bereiken?
- doelstellingen moeten haalbaar zijn.   

  
Er kunnen zich 4 soorten strategieën onderscheiden:   

1.  Groeistrategie  
Door de sterke punten van de organisatie in te zetten op de kansen, wordt het mogelijk gemaakt om door te groeien of nog sterker te worden op dit punt.  

2.  Verdedigingsstrategie 
Door de sterke punten van de organisatie in te zetten op de bedreigingen, kun je de organisatie verdedigen.   

3. Verbeterstrategie   
Met deze strategie verbetert de organisatie de zwakke punten of buigt deze om naar sterke punten.   

4. Terugtrekstrategie   
De terugtrek(verander-)strategie heeft betrekking op bedreigingen en zwakke punten. Door de zwakke punten is de organisatie niet in staat om zich te verdedigen. Door te veranderen wel.   

**Stap 1**   

Maak de confrontatiematrix in Word of Excel. De confrontatiematrix bestaat uit 4 kwadranten. Plaats de sterktes en zwaktes op de verticale as, en de kansen en bedreigingen op de horizontale as.   

**Stap 2**   

In elke kwadrant worden de 3 of 5 belangrijkste punten van de SWOT-analyse opgenomen.    

**Stap 3**   

Bepaal de waarden. Per confrontatie wordt een objectieve waarde gekoppeld. Waarden kunnen cijfers, plussen en minnen of kleuren zijn. Elke waarde heeft een betekenis. Vermeld hierbij wel het waarderingssysteem. Hieronder een voorbeeld van een confrontatiematrix.    

 ![[Pasted image 20230206231341.png]]

**Stap 4**   

Formuleer strategische opties op basis van de confrontatiematrix (groeien, verdedigen, verbeteren en terugtrekken).    

# Aandachtspunten   

Betrek verschillende afdelingen en disciplines bij de waardering van de punten.