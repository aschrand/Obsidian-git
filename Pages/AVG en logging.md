---
type: artikel
tags: [ea it]
source: https://www.autoriteitpersoonsgegevens.nl/nl/onderwerpen/beveiliging/beveiliging-van-persoonsgegevens
author: AP
---


Van de website van de AP (Beveiliging van persoonsgegevens | Autoriteit Persoonsgegevens).

## Moet ik registreren (loggen) wie toegang heeft gehad tot gegevens?
In de Algemene verordening gegevensbescherming (AVG) staat niet expliciet dat het loggen van wie toegang heeft gehad tot persoonsgegevens verplicht is. Wel is het in de meeste gevallen een noodzakelijke beveiligingsmaatregel.

### Inzicht in uw systemen
Als organisatie moet u de persoonsgegevens die u verwerkt passend beveiligen. Door middel van logging worden gebeurtenissen op uw systemen vastgelegd. Bijvoorbeeld, wie bepaalde gegevens heeft bekeken of aangepast. Maar ook pogingen om ongeautoriseerd toegang te krijgen.

Door de logbestanden regelmatig te controleren of automatisch te analyseren, kunt u bijvoorbeeld inbreuken op de beveiliging ontdekken. Ook kunt u datalekken signaleren. Of juist uitsluiten dat er een datalek is geweest.

### Vervolgacties bepalen
Op basis van de verkregen informatie uit het loggen, kunt u efficiÃ«nter in actie komen bij een datalek. En/of bepalen welke aanvullende technische en organisatorische maatregelen u moet treffen.

### Uitzonderingen
In sommige sectoren is logging wel verplicht. Het gaat dan om situaties waarin er met gevoelige persoonsgegevens wordt gewerkt. Zoals in de zorg.
