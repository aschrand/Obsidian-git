---
created: 2023-01-26T16:38:00 (UTC +01:00)
tags: [taal, blog]
source: https://www.frankwatching.com/archive/2011/12/30/5-veelgemaakte-fouten-bij-webteksten-en-hoe-jij-ze-voorkomt/
author: Rutger Steenbergen
type: artikel
---

# 5 veelgemaakte fouten bij webteksten... en hoe jij ze voorkomt - Frankwatching

> [!abstract]
> Iedereen kan voor internet schrijven. Of is het toch moeilijker dan het op het eerste gezicht lijkt? In dit artikel wordt een aantal veelgemaakte fouten belicht. Check dus, voordat je aan je nieuwe webtekst begint, wat je beter wel en niet kunt doen bij het online schrijven.

---
28.5k 30 december 2011 om 08:00 4 minuten lezen

## 1\. Ikke, ikke, ikke

Het is een klassieker en hij komt nog steeds ontzettend vaak voor: schrijvers die zichzelf als uitgangspunt nemen. Ik ben die en die, ik studeerde dit en dat, ik help mensen mensen met zus en zo etcetera. Het is allemaal waar en ongetwijfeld goedbedoeld, maar op internet werkt het niet.

Een bezoeker komt op jouw website en beslist in een fractie van een seconde of hij blijft of weg gaat. Grijp in die fractie de aandacht en spreek hem aan; bijvoorbeeld door het wijzen op een bekend pijnpunt of een lastige situatie. Je zorgt zo voor herkenning en leidt de lezer naar het vervolg van de tekst: jouw oplossing.

**T****ip!** Welk â€˜probleemâ€™ los jij voor welke doelgroep op? Formuleer dit zo concreet mogelijk, bijvoorbeeld met een tagline:

_Ik (werkwoord) met â€¦. zodat ze (voordeel)._

In mijn geval is dat bijvoorbeeld: Ik help ondernemers bij het beter vindbaar maken van hun website, zodat ze meer bezoekers trekken en klanten krijgen. Schrijf teksten vanuit een achterliggende gedachte. Zo hou je het lekker concreet.

## 2\. Zwakke titels

Je kunt nog zoâ€™n prachtig artikel schrijven, maar met een slappe titel laat je veel bezoekers liggen. Helemaal als je de stukken promoot via social media. Â Stop daarom veel tijd in het verzinnen van prikkelende titels, waar men gauw op klikt. Het maakt het verschil tussen wel of niet gelezen worden.

**Tip!** Het woord â€˜jijâ€™ is erg effectief in titels, want je spreekt de lezer direct aan. Drie voorbeelden:

-   Maak jij deze 5 fouten ook?
-   Zo bespaar jij tientallen euroâ€™s op jouw autoverzekering
-   Slechte webteksten? Zo doe je er wat aan.

Ook mooi (Engelstalig):

-   Are you the Kim Jong Il of your company? (CBS over autoritaire bazen)
-   Top 10 products you donâ€™t need to buy (because you already have them in your home)
-   10 things Iâ€™ve never heard a successful startup founder say

## 3\. Matige schrijfstijl

Een website bouwen is moeilijk, daarom laat je het doen. Maar schrijven, he, dat kan toch iedereen? En trouwens. jij weet als geen ander hoe je jouw boodschap onder de aandacht wilt brengen, dus er is geen enkele reden dat niet zelf te doen. Toch?

Het klinkt zo vanzelfsprekend, maar schrijven is een vak dat niet iedereen beheerst. Het gevolg: teksten vol schrijffouten, grammaticaal ontsporende zinnen, ellenlange betogen en epistels waar geen einde aan komt. Voor internet geldt: hou de alineaâ€™s kort en zorg ervoor dat elke zin ertoe doet. Lange teksten mogen wel, maar trek dan meteen de aandacht en begin met de conclusie, een mooi vooruitzicht of een uitdagende stelling. Je hebt de aandacht en kunt daarna verdiepen.

**Tip!** Gebruik de spellingscontrole eens wat vaker! Het kost nauwelijks tijd en je haalt er altijd wel wat schrijffoutjes uit.

## 4\. Slechte opmaak

Je schrijft een prachtig artikel of goede blog in Word, bent er heel tevreden over en zet hem vervolgens in een pietepeuterig lettertype op je website. De inhoud is nog even sterk, maar de kans dat de lezer het stuk van begin tot eind leest, is erg klein. Op internet lees je lastiger dan van papier. Bij kleine letters â€“ en weinig contrast â€“ versterk je dit nog eens.

Denk in dit kader ook aan een prettige opmaak met afbeeldingen, tussenkoppen, bullets, overzichtelijke tabellen en andere elementen die de lezer bij het verhaal houden en scannend lezen bevorderen. Als je een mooi stuk schrijft, wil je dat het gelezen wordt, dus doe je best op de presentatie en maak het de lezer zo gemakkelijk mogelijk.

**Tip!** Bezoek je website niet alleen vanaf je eigen computer, maar test hem ook met andere browsers, besturingssystemen, smartphones en monitoren.

## 5\. Te vrijblijvend zijn

Heb je een zakelijke website, dan is je voornaamste doel waarschijnlijk je product of dienst verkopen. Toch vergeten heel veel mensen dit als ze teksten schrijven voor hun site. Ze vertellen braaf wat ze doen, wat het kost en in het beste geval wat het oplevert, maar van â€˜verkopenâ€™ is zelden sprake.

Nu hoef je de lezer niet meteen jouw aanbod door de keel te duwen, maar je kunt hem wel lekker maken. Welk â€˜probleemâ€™ heeft de lezer? Wat zijn de symptomen? Zou het niet fijn zijn als het probleem definitief tot het verleden behoort? Lees dan snel verder, want jij biedt die oplossing. Sluit je de tekst af met je contactgegevens, dan vergroot je de kans dat iemand contact opneemt aanzienlijk.

**Tip!** Bellen of mailen is voor veel mensen een grote stap, want ze kennen je nog niet. Wat je dan kunt doen is een gratis handleiding of whitepaper aanbieden, met bijvoorbeeld 10 tips over het onderwerp. Vraag in ruil hun mailadres voor je e-mail nieuwsbrief, dan mag je ze voortaan nieuwsbrieven sturen om ze verder te interesseren. Zo houd je contact en wie weet worden het op termijn klanten.

**Tip!** Verkopen doe je op gevoel en niet op specificaties. Je koopt een stofzuiger niet omdat hij zoveel Watt heeft, maar omdat hij twee keer zoveel zuigt in de helft van de tijd, zodatÂ  jij lekker veel tijd overhoudt voor je gezin en je hobbyâ€™s (waar je nu niet aan toekomtâ€¦). Je snapt het punt ðŸ™‚

[[Taalvalkuilen]]
[[4 formules voor een pakkende inleiding van je blog of artikel]]
[[Zo schrijf je een begrijpelijke tekst in 9 stappen]]

